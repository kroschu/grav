**Модель акторів** — математична модель паралельних

обчислень, побудована на основі поняття «актора» (англ. *actor* —

актор, діючий суб'єкт), яке вважається універсальним примітивом

паралельного виконання. Актор в даній моделі взаємодіє з іншими

акторами шляхом надсилання та отримання повідомлень.

Отримавши повідомлення актор може опрацювати його, створити

нових акторів, надіслати власні повідомлення, змінити власний

стан, в тому числі стратегію опрацювання наступних отриманих

повідомлень чи завершити свою роботу.

Дана модель виступає у якості теоретичної основи для ряду

практичних реалізацій систем паралельних обчислень.

Мова програмування SmallTalk[1] побудована виключно на

взаємодії об'єктів за допомогою відсилання повідомлень один

одному. При цьому код кожного об'єкту виконується паралельно в

ізольованому від сусідів середовищі.
