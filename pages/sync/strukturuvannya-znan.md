!INCLUDE "htm/intergram.html"

## Структурування знань

**Структурування знань** - третій крок на шляху побудови системи управління знаннями.
На цьому етапі повинні бути виділені основні поняття, вироблена структура представлення інформації, що володіє максимальною наочністю, простотою зміни і доповнення. Для цього я використовую застосунок з відкритим кодом, ліцензія Apache 2 License, в розробці якого приймав участь - Cotoami concept map.

Concept Map, що перекладається як концепт-карта, як технологія побудови онтологічно структурованих візуалізацій знань, була розроблена Д. Новаком на прикінці минулого століття як засіб інтенсифікації навчального процесу при викладанні наукових дисциплін.

Концепт, за Д. Новаком – це ментальний образ предмета, об’єкта чи абстрактної ідеї. Концепт-карти допомагають показати, як людина бачить взаємовідносини між речами, ідеями, людьми тощо.
Концепт-карта є графічним інструментом для організації та подання знань у вигляді об’єктів, зв’язки між якими утворюються «стрілками». Вони можуть містити текстові надписи, які пояснюють характер зв’язку між поняттями.
Знання отримані на попередньому етапі, додані до бази знань та wiki сховища проекту ТребаТак, аналізуються та групуються в онтології, карти концептів. Користуючись останніми , команди з оптимізації можуть визначати технологічні процеси, або робочі дії, що підлягають першочерговій увазі за [принципом Парето](https://rep-c.treba.ml/blog/%D0%BF%D1%80%D0%B8%D0%BD%D1%86%D0%B8%D0%BF-%D0%BF%D0%B0%D1%80%D0%B5%D1%82%D0%BE-%D0%B2-%D1%83%D0%BF%D1%80%D0%B0%D0%B2%D0%BB%D1%96%D0%BD%D0%BD%D1%96-%D0%B1%D1%96%D0%B7%D0%BD%D0%B5%D1%81-%D0%BF%D1%80%D0%BE%D1%86%D0%B5%D1%81%D0%B0%D0%BC%D0%B8/).

Для прикладу реалізації вищеописаного підходу, я обрав процес контактування, що має найбільшу вагу за витратами часу та ресурсів, серед техпроцесів виробничого відділу .
Далі показано створення карти концептів небажаних явищ (НБЯ), описаних на попередньому етапі.
[gif](https://4to.treba.ml/_data/i/upload/2020/12/25/20201225133849-156e684b-xl.gif)
Візуалізуючи отриману карту, та знаючи на яких НБЯ маємо насуттевіші втрати робочого часу, я визначив як першочергове завдання, усунення НБЯ згрупованих в категорію "Проблеми зв'язку".
На наступному кроці описуємо зміни, т.з. ін'єкції в термінах теорії обмежень, що складуть дерево майбутньої реальності.