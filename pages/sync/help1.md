!INCLUDE "htm/intergram.html"

Доброго дня! 

Працюючи на заводі довгий час, я часто зустрічався з проблемами, що заважають роботі, зменшують пропускну здатність робочих станцій, навіть є грубим порушенням техології виробництва, галузевих стандартів, але проходять не поміченими роками через десятки аудитів та перевірок. Почати я вирішив з власного  робочого місця. Ще в 2016 році, цитую статтю в заводському журналі "Kroschu Info":

"... Я розробив каталог контактів, який знаходиться в мене на робочому місці. Зараз я працюю над веб версію цього каталогу. Мою роботу оцінювали спеціалісти і вияснили, що завдяки цьому нововведенню я економлю приблизно 2-3 години робочого часу протягом  побочої зміни. Тобто, за чотири зміни я «економлю» ще одного працівника. Непогано, правда?" 

Як показало життя, погано, для мене.
   
З того часу провів 5 презентацій власних ідей,  рішень проблем, з працюючими прикладами. Анонсував та розробив пілотну версію платформи колективної оптимізації бізнес процесів підприємства на основі застосунків з відкритим кодом, сучасних методологій управління знаннями, пошуку та усунення проблем, моделювання бізнес-логіки. 

Мене надихали принципи викладені в Пурпуровій Настанові, ідеї практиків покращення виробничих процесів та якості продукції, таких як Eiji Toyoda, Philip B. Crosby.

Я ніколи не пропонував ідей чи рішень проблем які сам не міг програмно реалізувати, все про що я говорив на презентаціях, зараз працює і може бути використано, принести користь компанії через зменшення часу на виконання виробничих завдань та підвищення якості продукції завдяки автоматизації виробничих процесів.

Але попри все вище описане мене без пояснень усунуто від роботи. Я не мав ні дисциплінарних порушень ні будьяких претензій до якості моєї роботми за 10 років на підприємстві. Живу в 20 хвилинах пішої прогулянки від заводу, з логістичних міркувань теж все добре.

Отже залишається лише мої намагання принести користь компанії та віра в її принципи. "Ми не боїмося виявити ініціативу та пропонуємо способи вдосконалення процесів" - з плакату в вестибюлі заводу, є на другому слайді. Я не боявся і пропонував, тепер я без роботи та не маю чим кормити сім'ю.

Прошу, поверніть мене на роботу.