!INCLUDE "htm/intergram.html"

В березні 2016 року в журналі Forbes була опублікована стаття про
результати дослідження проведеного компанією [Deloitte серед 7000
компаній з біль ніж 130 країн світу](http://www.forbes.com/sites/joshbersin/2016/03/03/why-a-focus-on-teams-not-just-leaders-is-the-secret-to-business-performance/) . Виявилося ,що темою номер
один для компаній є питання «як оптимізувати організаційну структуру та
бізнес процеси в середині підприємства» , щоб бути адекватними
сьогоднішньому бізнес клімату. Висновки майже річного дослідження
показують , що  має місце перехід від традиційної , ієрархічної
організаційної структури до того ,що Deloitte називають «сузір’ям
команд». Нова модель спонукає до мобільності, підкреслює важливість
розвитку навичок та навчання як ключів до ефективності, змінює підхід до
постановки цілей та мотивації людей, роль лідерів.

92 проценти компаній опитаних Deloitte, називають фундаментальні зміни у
відношенні до роботи ключовим трендом на цей рік. В ході дослідження
виявлено 4 ключа до успіху у новій організаційній моделі:  
1. Загально прийняті для працівників цінності та культура  
2. Прозорі цілі та проекти  
3. Зворотній зв’язок та вільний потік інформації  
4. Заохочення людей на основі навиків та реального вкладу, а не виходячи
лише з займаної посади.  
Саме ці 4-ри принципи я намагатимусь мати за основу далі обгрунтовуючи
необхідність проекту, описуючи кроки по розробці та впровадженню
оптимізацій.

**Оптимізація** , в чому ж полягає зміст цього слова. За словником, у
загальному випадку це є найкращий (оптимальний) вибір варіанта з якоїсь
обмеженої кількості можливих. Тобто у нашому випадку досягнення заданого
результату , виконання виробничих планів по проектам, при мінімальних
затратах ресурсів.  
Моя посада не дає доступу до статистик загальних витрат на виробництво,
але з літератури відомо, що в машинобудуванні частина матеріальних
затрат в загальній структурі витрат на виробництво та реалізацію
продукції сягає до 80% також відомі і основні резерви зниження затрат,
що за джерелами виникнення належать до однієї з двох груп: перша група
виникає в результаті розвитку науково-технічного прогресу, друга група
пов’язана з більш повним використанням існуючих можливостей
підприємства. В основному резерви, що я пропоную віднаходити
належатимуть до другої групи.  
Головні напрямки пошуку резервів, на мою думку, мають співпадати з
групами матеріальних витрат:

Основні та допоміжні матеріали  
Покупні вироби та сторонні послуги  
Енергія на технологічні цілі  
Опрацювання відходів  
Транспортні витрати  

  За цими напрямками я пропоную організувати на сайті підтримки проеку
"ТребаТак" теми по оптимізації на основі існуючих відділів та підрозділів.
Як, мова піде далі. Також велику увагу треба приділити ресурсу, що
зветься час. Він знаходиться у знаменнику формули розрахунку
продуктивності роботи і людей і технічних засобів, та чисельнику в
розрахунку ефективності майбутніх змін. 

Час не відновлюваний ресурс необхідний для розвитку особистості. Якщо
звільнити людину від рутинних операцій завдяки їх автоматизації,
з’явиться час на творче осмислення оточуючих працівника процесів. Та
позитивно вплине на якість продукції, зокрема, якщо це ,наприклад, QS,
що в результаті отримає просто більше часу на безпосередню перевірку
продукції замість заповнення сигнальних листків написання різної
звітностіНа питання де ж шукати ресурси, у загальному, відповідь є,
тепер перейду до не менш важливого – як це зробити. Для початку
розглянемо терміни : Mass collaboration та crowdsourcing . В
англійськомовній вікіпедії їх роз’яснюють наступним чином: «Mass
collaboration – масове співробітництво – форма колективної дії , що
виникає, коли велика кількість людей незалежно працює над одним
проектом, часто модульним за архітектурою. Такі проекти зазвичай
проходять в інтернет мережі з використанням соціального програмного
забезпечення чи інших засобів підтримки колективної роботи...».
Crowdsourcing – передача певних виробничих функцій колу осіб на підставі
публічної оферти без укладання трудового договору. І далі з вікі
«краудсорсинг виник з розрахунку на передбачуване бажання споживачів
безкоштовно, або за не велику ціну поділитися своїми ідеями з компанією
виключно через бажання побачити ці ідеї втіленими у виробництві» У
нашому випадку місце абстрактного кола споживачів займає конкретний
багатотисячний колектив підприємства. Працівники, природньо, зацікавлені
в покращені умов праці, переймаються рівнем власної зарплатні і зовсім
не уявно залежать від внутрішньої політики підприємства.  
Узагальнивши можна сказати, що в основі цих феноменів лежить можливість
залучення широких мас до безпосередньої участі в колективній творчості
та прийнятті рішень. Мотивація до участі та власне ініціатива по
започаткуванню проектів спрямованих на оптимізацію виробництва за
принципами краудсорсинга багато сильніша ніж альтруїзм чи задоволення.
Вона заснована на самореалізації лідерстві, повазі з боку колег, бажанні
покращити умови власної роботи та просто більше заробляти. Краще всього
така форма пошуку та реалізації прихованих резервів буде працювати при
дотриманні 6-ти умов:  
1. Об’єктом роботи є інформація, що зменшує витрати на учать.  
2. Завдання мають бути розбиті на окремі прості процедури підтримані
дружнім інтерфейсом, має бути зручно працювати над ними не залежно від
інших. Тут важливо зробити затрати часу та енергії мінімальними
порівняно з перевагами, що учасник отримає натомість.  
3. Загальні витрати на керування учаcниками краудсорсингового проекту
мають бути низькими.  
4. Спільна робота повинна передбачати дієву систему оцінки учасників,
наявність лідерів, що здатні направляти обговорення теми та інтегрувати
нерівнозначні вклади учасників.  
5. Повинні бути розроблені правила для співпраці, послідовності кроків в
шаблонних ситуаціях, визначені способи мотивації колективних дій на
протязі довгого періоду часу.  
6. Чітка, математично обґрунтована модель аналізу пропозиції чи проекту
на предмет економічної доцільності та пріоритетності. Визначення
отриманої вигоди від впроваджень з максимальною точністю, для подальшого
задіяння отриманих сум у фінансуванні інших інновацій.  
Іншим напрямком краудсорсингу, що є логічним продовженням ідеї
колективної мережевої діяльності це пошук талановитих людей в середині
підприємства – краудстафінг.  
На мою думку, пані та панове, цей метод пошуку та реалізації прихованих
резервів, може мати успіх, перераховані пункти повністю відповідають
Делойтівським порадам для сучасних господарників з початку презентації.
Дозволю собі їх нагадати:  
1. Загально прийняті для працівників цінності та культура  
2. Прозорі цілі та проекти  
3. Зворотній зв’язок та вільний потік інформації  
4. Заохочення людей на основі навиків та реального вкладу, а не виходячи
лише з займаної посади.  
Також мудрість народу коротко і ємко підтверджує перевагу колективної
діяльності. (в заголовку слайду).  
Послідовність етапів при реалізації проектів представлена на слайді.
Формат та зміст цих етапів має бути розробленим з урахуванням
особливостей нашого виробництва та урахуванням досвіду подібних
проектів.  
Хоча краудсорсинг досить молодий метод організації колективної
діяльності, прикладів застосування можна знайти багато, від банківської
сфери до пошуку злочинців. Великий об’єм інформації у доступній (не
англомовній) формі, в основному приклади та досвід організаторів,
учасників таких проектів, можна знайти в книзі Дона Тапскота та Ентоні
Уільямса «Як масова співпраця змінює все». Ця книга обов’язкова для
читання для всіх хто цікавиться інформаційними технологіями і
краудсорсингом зокрема. Є вже і нова книга цих авторів “Macrowikinomics:
Rebooting Business and the World”. Також в публікаціях російських
авторів можна знайти багато цікавого, корисного.  
Одна людина може дати обмежену кількість ідей, краудсорсинг як механізм,
реалізації колективного розуму, може забезпечити підприємство
необмеженою їх кількістю. Але слід пам’ятати, що Ідеї стають Рішеннями
тільки якщо вони впроваджуються. Важливо не тільки згенерувати ідею, а
реалізувати її отримавши від неї реальний зиск у вигляді економії
робочого часу чи ресурсів. Тому особливо чітко мають бути розроблені,
поряд з іншими, механізми відбору та впровадження.  
З урахуванням сучасного стану технологій генерації ідей можна
прогнозувати, що використання краудсорсингу в найближчому часі стане
справою звичайною для будь-якої організації.

